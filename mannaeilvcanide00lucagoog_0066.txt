22 LVCANl DE BELLO ClVILI

inque hostis cadat arma sui ; quis pectora fratris
caedat et, ut notum possit spoliare cadauer,

abscisum longe mittat caput3 ora parentis

quis laceret nimiaque probet spectantibus ira,

quem iugulat, non esse patrem. mors nulla querella 630
digna sua est, nullosque hominum lugere uacamus. ·
non istas habuit pugnae Pharsalia partes,

quas aliae clades: illic per fata uirorum,

per populos hic Roma perit: quae militis illic,

mors hic gentis erat; sanguis ibi fluxit Achaeus, ⁶35
Ponticus, Assyrius3 cunctos haerere cruores

Romanus campisque uetat consistere torrens.

maius ab hac acie, quam quod sua'saecula ferrent,
uolnus habent populi3 plus est quam uita salusque
quod perit; in totum mundi prosternimur aeuum: 640
uincitur his gladiis omnis quae seruiet aetas.

proxima quid suboles aut quid meruere nepotes

in regnum nasci? pauide num gessimus arma,
teximus aut iugulos? alieni poena timoris

in nostra ceruice sedet. post proelia natis 645
si dominum, Fortuna, dabaS, et bella dedisses.

Pompey sees tlzat all is over and retz'res undauntcd
from tlte field.

Iam Magnus transisse deos Romanaque fata
senserat infelix, tota uix clade coactus
fortunam damnare suam. stetit aggere campi
eminus, unde omnis sparsas per Thessala rura 650
adspiceret clades quae bello obstante latebant.
tot telis sua sata peti, tot corpora susa,
ac se tam multo pereuntem sanguine uidit.
nec, sicut mos est miseris, trahere omnia secum
, mersa iuuat gentesque suae miscere ruinae: 633

 

