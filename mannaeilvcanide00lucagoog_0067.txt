nur, vn 626—687.

ut Latiae post se uiuat pars maxima turbae,

sustinuit dignos etiarn nunc credere uotis

caelicolas, uoluitque sui solacia casus:

‘Parcite iam, superi, cunctas prosternere gentes:

stante potest mundo Romaque superstite Magnus 660

esse miser. si plura iuuant mea uolnera, coniunx

est mihi, sunt nati 3 dedimus tot pignora satis.

ciuiline parum est'bello si meque meosque

obruet? exiguae clades sumus orbe remoto?

omnia quid laceras? quid perdere cuncta laboras? 665

iarn nihil est, Fortuna, meum! sic fatur, et arma

signaque et adflictas omni iam parte cateruas

circumit, et reuocat matura in fata ruentes

seque negat tanti. nec derat robur in enses

ire duci iuguloque pati uel pectore letum: ⁶70

sed timuit, strato miles nc corpore Magni

non sugeret supraque ducem procumberet orbis;

Caesaris aut oculis uoluit subducere mortem,

nequiquam: infelix, socero spectare uolenti

praestandum est ubicumque caput: seu tu quoque,
coniunx, 675

causa fugae uoltusque tui, satisque negatum

te praesente mori. tum Magnum concitus aufert

- abello sonipes non tergo tela pauentem

ingentisque animos extrema in fata ferentem.

non gemitus, non fletus erat saluaque uerendus 680

maiestate dolor, qualem te, Magne, decebat

Romanis praestare malis. non inpare uoltu

aspicis Emathiam ; nec te uidere superbum

prospera bellorum nec fractum aduersa uidebunt;

quamque fuit laeto per tres infida triumphos, 685

tam misero Fortuna minor. iam pondere tati

deposito securus abis; nuuc tempora tactu

 

